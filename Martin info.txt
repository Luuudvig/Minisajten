Martin Loman, lärare med lång branscherfarenhet
Martin kan bidra med ett perspektiv till eleverna där han har möjlighet att ge inblick i hur en programmerares vardag kan se ut. Elever på Åva har lärare som Martin med lång branscherfarenhet och utbildningen blir därmed verklighetsförankrad. Martin Loman är lärare i programmering och webbutveckling med en utbildning i datateknik från KTH i grunden. Han har under sin tjugoåriga karriär varit verksam inom tre olika företag för att sedan söka sig till en kompletterande pedagogisk utbildning (kpu) eftersom han ville ha en utmaning och hade en längtan efter att studera och lära sig något nytt. Han har varit IT-konsult och jobbat med programmering och kundansvar. “Branschen utvecklas hela tiden och den förändras fort. Det kommer nya verktyg och nya sätt att arbeta på”, berättar Martin.